# Κοινότητα BusinessPi
![;Open Model](https://raw.githubusercontent.com/ellak-monades-aristeias/BusinessPi/master/Images/open-model.jpg)

[Puzzle pieces](http://www.flickr.com/photos/opensourceway/5009661778/) / ©opensource.com via Flickr / [CC BY-SA](http://creativecommons.org/licenses/by-sa/3.0)

# Σκοπός της κοινότητας

Σκοπός της κοινότητας BusinessPi είναι η προώθηση και ανάπτυξη:
- Ανοιχτών Προτύπων
- Ελεύθερου Λογισμικού
- Τεχνολογιών Ανοιχτής Αρχιτεκτονικής
- Διάδοση τεχνογνωσίας πληροφοριακών συστημάτων

στο χώρο των **επιχειρήσεων** στην Ελλάδα, ενώ παράλληλα φιλοδοξεί να αποτελέσει κέντρο γνώσης και **πλατφόρμα διαλόγου** για επαγγελματίες IT που εργάζονται αλλά και χρησιμοποιούν **ανοιχτές τεχνολογίες** στον χώρο εργασίας τους.

Με το έργο BusinessPi, προσπαθήσαμε να δημιουργήσουμε μια αρχική γνωσιακή βάση δεδομένων στην προσπάθειά μας να δώσουμε μια λύση συνδυασμού Hardware και Software, που αυτοματοποιεί μια νέα μικρή εμπορική/υπηρεσιών η και εξαγωγική επιχείρηση (τηλέφωνα, ραντεβού, πωλήσεις, αποθήκη, υποστήριξη πελατών, γνωσιακή βάση κ.α.), με κόστος λιγότερο από 100 ευρώ (για αγορά του hardware).

Παράλληλα στόχος είναι να γίνουν παρουσιάσεις (βλέπε για νέα στην ιστοσελίδα <http://businesspi.github.io/>) του έργου σε εκδηλώσεις της κοινότητας ΕΛ/ΛΑΚ στην Ελλάδα και ταυτόχρονα να προσεγγίσουμε ομάδες που ασχολούνται με την επιχειρηματικότητα, τα stαrtups και την πληροφορική γενικότερα. 

Συνοψίζοντας, με το έργο BusinessPi ευελπιστούμε στην προσέλκυση ενδιαφερόμενων που θα συμμετέχουν στην κοινότητα BusinessPi για να:
- Διαδώσουμε το ΕΛ/ΛΑΚ στην επιχειρηματική κοινότητα
- Δημιουργήσουμε μια ενιαία αγορά υπηρεσιών ΕΛ/ΛΑΚ για ΜΜΕ
- Διευκολύνουμε τοπικούς επαγγελματίες της πληροφορικής να διαδώσουν το ΕΛ/ΛΑΚ, αποκομίζοντας ταυτόχρονα τα προς το ζην.
- Εμπλουτίσουμε την γνωσιακή βάση με τεκμηρίωση προερχόμενη από τις γνώσεις και εμπειρίες που αποκτήθηκαν κατά την υλοποίηση έργων ΕΛ/ΛΑΚ σε εταιρικά περιβάλλοντα.

Όσοι ενδιαφέρονται παρακαλούμε όπως διαβάσουν τις οδηγίες στην σελίδα [[Support|Support]]