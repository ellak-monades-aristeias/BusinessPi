# Καλωσήρθατε στο wiki το BusinessPi!

![Open Data](https://raw.githubusercontent.com/ellak-monades-aristeias/BusinessPi/master/Images/Open-data.jpg)

[Open data](http://www.flickr.com/photos/opensourceway/5538036200/in/photostream/) / opensourceway / [CC BY-SA](http://creativecommons.org/licenses/by-sa/2.0/)

Το έργο BusinessPi αποτελεί συνδυασμό ανοικτού λογισμικού (μινιμαλιστικoύ LAMP stack και πλήρους VTiger CRM) και ανοικτού hardware (Pi-board), που συνδεόμενο στο τοπικό δίκτυο αυτοματοποιεί μια νέα εμπορική/υπηρεσιών η και εξαγωγική επιχείρηση (τηλέφωνα, ραντεβού, πωλήσεις, αποθήκη, υποστήριξη πελατών, γνωσιακή βάση κ.α.), με κόστος λιγότερο από 100 ευρώ (αγορά hardware). 

Το Wiki αυτό συντάχθηκε με σκοπό να καταγράψει και να μεταδώσει γνώσεις σχετικά με:
- Τεχνικές προδιαγραφές
- Μεθοδολογίες
- Λογισμικά
- Hardware
- Εμπειρικά δεδομένα

Τα παραπάνω καταγράφηκαν, συγκεντρώθηκαν και συντάχθηκαν στο παρόν wiki πριν αλλά και κατά την διάρκεια ανάπτυξης του έργου BusinessPi προς όφελος την κοινότητας ΕΛ/ΛΑΚ με απώτερο σκοπό την Τυποποίηση των εργασιών που απαιτούνται για να μπορεί **οποιοσδήποτε να αναπαράγει το έργο** (Βλέπε [[Community|Community]]).

Στο wiki θα βρείτε οδηγούς, αναφορές, τεχνικές πληροφορίες για το υλικό (Hardware) αλλά και το λογισμικό (software) το οποίο χρησιμοποιήθηκε για την ανάπτυξη του έργου BusinessPi

### Περιήγηση

Για την διευκόλυνση των αναγνωστών, το wiki αποτελείται απο **10 ενότητες** (μαζί με την αρχική). Η κάθε ενότητα περιλαμβάνει υποενότητες που καλύπτουν όλο το φάσμα των εργασιών που έγιναν κατά την ανάπτυξη του έργου BusinessPi.

Με την ανάγνωση των ενοτήτων, σκοπός είναι ο αναγνώστης να έχει μια πλήρη εικόνα των εργασιών και να μπορεί, εάν το επιθυμεί : 
- Να δημιουργήσει το δικό του μικρό εταιρικό διακομιστή σε Pi Board
- Να μεταδώσει της γνώσεις στην κοινότητα ΕΛ/ΛΑΚ
- Να προτείνει νέες λύσεις
- Να συνδράμει στην βελτίωση και ανάπτυξη του έργου με την συμμετοχή του στην κοινότητα BusinessPi

Καλούμε όσους ενδιαφέρονται να εμπλουτίσουν, να προτείνουν ή γενικά να συνδράμουν στο wiki ή οποιοδήποτε τμήμα του έργου να επικοινωνήσουν μέσω του [Support](https://github.com/ellak-monades-aristeias/BusinessPi/wiki/Support)
